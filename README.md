

# **Sıcak günlerinizi serinletecek bir tarif: Limonlu Cheesecake**


\-----

### **Gerekli Malzemeler**

### **KAÇ KİŞİLİK**

1 kek kalıbı

### **HAZIRLAMA SÜRESİ**

30 dakika

### **PİŞİRME SÜRESİ**

55 dakika



#### **Tabanı İçin:**

- **2 paket** buğday bisküvisi
- **110 gram** tereyağ (eritilmiş)
- **1 çay bardağı** fındık içi (çekilmiş)

#### **Peynirli Harç İçin:**

- **600 gram** labne peyniri
- **1 kutu** sıvı krema (200 ml)
- **1 su bardağı** toz şeker
- **2 adet** yumurta (oda sıcaklığında)
- **3 yemek kaşığı** un
- **3 yemek kaşığı** nişasta
- **1 yemek kaşığı** limon kabuğu rendesi

#### **Limonlu Sos İçin:**

- **1 çay bardağı** taze sıkılmış limon suyu
- **1 su bardağı** toz şeker
- **1 su bardağı** su
- **2 yemek kaşığı** limon kabuğu rendesi
- **1 yemek kaşığı (tepeleme)** nişasta
- **1 çay kaşığı** zerdeçal

#### **Süsleme İçin:**

- **10 adet** limon (dilimlenmiş)
- **3-4 adet** taze fesleğen yaprağı
- **3 adet** mürdüm eriği

**Limonlu Cheesecake Nasıl Yapılır?**

1. Fırını 150 dereceye ayarlayın. Fırın tepsisine su konulacağı için, kalıbın dışını alüminyum folyo ile sarın. 
1. Yulaf bisküvileri ve kuruyemiş'i rondoda toz haline gelene kadar çekin. 
1. Bisküvileri bir kabın içine alın. Üzerine eritilmiş tereyağı ekleyerek karıştırın. 
1. Bisküvili karışımı kalıbın içerisine alın ve kenarlara da gelecek şekilde kaşıkla düzeltin. 
1. Karışımı difrize atıp 30 dakika dinlendirin. 
1. Bir kasede şeker ve yumurtayı çırpma teli ile çırpın. Mikser kullanacaksanız, düşük ayarda çalıştırın. 
1. Bu karışımı, labne peyniri, kremayı karışıma ekleyin ve spatula yardımıyla birbirine yedirin. 
1. Sırası ile un, nişasta,vanilya ve limon kabuğu rendesini ekleyip tekrar spatula ile karıştırın. 
1. Hazırladığınız karışımı kelepçeli kalıba dökün. 
1. Kelepçeli kalıbın içine oturabileceği bir kap ayarlayın. Bu kalıbın içine 3 parmak kalınlığında sıcak su dökün ve fırına verin. 
1. Kalıbın içine su kaçmamasına dikkat edin. Tatlıyı 150 derecede 55 dakika fırında pişirin. 
1. Tatlı soğuyana kadar fırının kapağını yarım açın ve bu şekilde bekleyin. 
1. Cheesecake soğuduktan sonra buzdolabında dinlendirin. 
1. Limon sosu için 2 adet limon kabuğu rendesini 1 su bardağı şeker ile ovun. 
1. 1 çay bardağı limon suyu, 1 su bardağı su, 1 yemek kaşığı nişasta ve 1 çay kaşığı zerdeçal ilave edip pişirin. 
1. Karışım soğuduktan sonra cheesecake'in üzerine dökün ve 1 gece dinlendirin. 

**Afiyet Olsun.**